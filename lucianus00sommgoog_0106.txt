90 ΔΟΥΚΙΑΝΟΥ

καὶ πολύχους καρπός, ἄλλως δὲ ἐν ὀρεινῷ καὶ ὑπολίθῳ
γηδίῳ, άλλως δὲ ἐν δυσηλίῳ, ἄλλως δὲ ἐν ὖπωρείᾳ, καὶ
δ’λως διαφόρως καθ’ ἑκάστους τόπους· οῧτω δὴ καὶ τὰ
νοσήματα παρὰ τοὺς ὑποδεξαμένους τόπους ἢ εὔφορα ἢ
ἰὲτροφα (†) γίγνεται. τοῦτο τοίνυν ὑπερβὰς ὃ πατὴρ καὶ
ὅλον ἀνεξέταστον καταλιπών ἀξιοῖ πᾶσαν μανίαν τὴν
ἐν ἷίπαντι σώματι ὁμοίαν εἶναι καὶ τὴν θεραπείαν ἴσην.
28, 28. πρὸς δὲ τούτοις τοιούτοις οὐσιν ὅτι τὰ γυναικεῖα
σώματα πάμπολυ τῶν ἀνδρείων διαφέρει πρός τε νόσου
διαφορὰν καὶ πρὸς θεραπείας ἐλπίδα ἢ ἀπόγνωσιν ῥᾴ-
διον καταμαθεῖν· τὰ μὲν γὰρ τῶν ἀνδρῶν εὐπαγῆ καὶ
εὔτονα πόνοις καὶ κινήσεσι καὶ ὑπαιθρίῳ διαίτῃ γεγυμ-
νασμένα, τὰ δέ ἔκλυτα καὶ ἀσυμπαγῆ, ἐν σκιᾷ τραφημένα
καὶ λευκὰ αἵματος ἐνδείᾳ καὶ θερμοῦ ἀπορίᾳ καὶ ύγροῦ
ἐπιρροίᾳ· εὐαλωτότερα τοίνυν τῶν ἀνδρείων καὶ ταῖς
νόσοις ἐκκείμενα καὶ τὴν ἰἀσιν οὐ περιμένοντα καὶ μά· 184
λιστα πρὸς μανίας εὐχερέστερα· ὅτε γὰρ πολὺ μὲν τὸ
ὀργίλον καὶ κοῦφον καὶ ὀξυκίνητον ἔχουσαι, ὀλίγην δὲ
τὴν τοῦ σώματος αὐτοῦ δύναμιν, ῥᾳδίως ἐς τὸ πάθος
29 τοῦτο κατολισθάνουσιν. 29. οὐ δίκαιον τοίνυν παρὰ τῶν
ἰατρῶν τὴν ὅμοιάν ἐπ’ ἀμφοῖν θεραπείαν ἀπαιτεῖν, εἰ·
δότας ὦς πολὺ τούν μέσῳ, βίῳ παντὶ καὶ πράξεσιν ὅλαις
καὶ πᾶσιν ἐπιτηδεύμασιν ἐξ ἀρχῆς εὐθὺς κεχωρισμένων.
ὅταν τοίνυν λέγῃς ὅτι μέμηνε, προστίθει καὶ ὅτι γυνὴ
οῦσα μέμηνε, καὶ μὴ σύγχει ταῦτα πάντα τῷ τῆς μανίας
ὑπάγων ὀνόματι ἑνὶ καὶ τῷ αὐτῷ δοκοῦντι, ἀλλὰ χωρί-
σας, ιῖἱσπερ ἐστὶ καὶ ἐν τῇ φύσει, τὸ δυνατὸν ἐφ’ ἑκάστου
σκόπει· καὶ γὰρ ἡμεῖς, ὅπερ ἐν ἀρχῇ τῶν λόγων εἰπών
μέμνημαι , τοῦτο πρῶτον ἐπισκοποῦμεν, φύσιν σώματος
τοῦ νοσοῦντος καὶ κρᾶσιν, καὶ τίνος πλεῖον μετέχει, καὶ
εἰ θερμότερον ἢ ψυχρότερον, καὶ ἀκμάζον ἢ παρηβηκός,
καὶ μέγα ἢ μικρόν, καὶ πιμελὲς ἢ ὀλιγόσαρκον, καὶ πάντα
τὰ τοιαῦτα. καὶ ῧλως ἄν τις αὐτὰ προεξετάσῃ, πάνυ ἀξιό-
3⁰ πιστος ἀν εἴη ἀπογιγνώσκων τι ἢ ὗπισχνούμενος. 30. ἐπεὶ
καὶ τῆς μανίας αὐτῆς μυρία ε’ίδη ἐστὶ καὶ παμπόλλας ἔχει
τὰς αἰτίας καὶ οὐδὲ τὰς προσηγορίας αὐτὰς ὁμοίας· οὐ

 

