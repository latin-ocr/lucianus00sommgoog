46 AOYMANOY 1,
ἐκείνων κατέδυσαν νῆσοι ούκ ἐλάττους τῶν ὀγδοήκοντα. ³
ἔστησαν δὲ καὶ τρόπαιον τῆς νησομαχίας ἐπὶ τῇ κεφαλῇ 3
τοῦ κήτους μίαν τῶν πολεμίων νήσων ἀνασταυρώσαντες.
ἐκείνην μὲν οὖν τὴν νύκτα περὶ τὸ θηρίον ηὐλίσαντο
ἐξάψαντες αὐτοῦ τὰ ἀπόγεια καὶ ἐπ’ ἀγκυρῶν πλησίον
ὁρμισάμενοι· καὶ γὰρ ἀγκύραις ἐχρῶντο μεγάλαις, ὑαλί-
ναις, καρτεραῖς. τῇ ὑστεραίᾳ δὲ θύσαντες ἐπὶ τοῦ κήτους

“ καὶ τοὺς οἰκείους θάψαντες ἐπ’ αὐτοῦ ἀπέπλεον ἡδόμε-
νοι καὶ ὥσπερ παιᾶνας ᾅδοντες. ταῦτα μὲν τὰ κατὰ τὴν
νησομαχίαν γενόμενα.

ΑΛΗΘΟῩΣ ΙΣΤΟΡΙΑΣ

ΛΟΓΟΣ ΔΕΥΤΕΡΟΣ.

1 1. Τὸ δ’ ἀπὸ τούτου μηκέτι φέρων ἐγώ τὴν ἐν τῷ
κη’τει δίαιταν ἀχθόμενός τε τῇ μονῇ μηχανήν τινα ἐζή-
τουν, δι’ ἧς ἀν ἐξελθεῖν γένοιτο· καὶ τὸ μὲν πρῶτον
ἔδοξεν ἡμῖν διορύξασι κατὰ τὸν δεξιὸν τοῖχον ἀποδρᾶ-
ναι· καὶ ἀρξάμενοι διακόπτειν, ἐπειδὴ προελθόντες
ὅσον πέντε σταδίους οὐδὲν ἠνύομεν, τοῦ μὲν ὀρύγματος
ἐπαυσάμεθα, τὴν δὲ ῧλην καῦσαι διέγνωμεν· οῧτω γὰρ
ἀν τὸ κῆτος ἀποθανεῖν· εἰ δὲ τοῦτο γένοιτο, ῥᾳδία ἔμελ-
λεν ἡμῖν ἔσεσθαι ἡ ἔξοδος. ἀρξάμενοι οὖν ἀπὸ τῶν οὗ·
ραίων ἐκαίομεν, καὶ ἡμέρας μὲν ἐπτὰ καὶ >ι’σας νύκτας
ἀναισθήτως εἶχε τοῦ καύματος, ὀγδόῃ δὲ καὶ ἐνάτῃ συν-105
ίεμεν αὐτοῦ νοσοῦντος· ἀργότερον γοῦν ἀνέχασκε, καὶ
εἴ ποτε ἀναχάνοι, ταχὺ συνέμυε. δεκάτῃ δὲ καὶ ἑνδεκάτῃ
τέλεον ἀπονενεκροῦτο καὶ δυσιῖδες ἠν· τῇ δωδεκάτῃ δὲ
μόλις ἐνενοήσαμεν, ὥς, εἰ μή τις χανόντος αὐτοῦ ὕπο-
στηρίξειε τοὺς γομφίους, ὥστε μηκέτι συγκλεῖσαι, κιν-
δυνεύσομεν κατακλεισθέντες ἐν νεκρῷ αὐτῷ ἀπολέσθαι·
οὕτω δὴ μεγάλαις δοκαῑς τὸ στόμα διερείσαντες τὴν ναῦν
ἐπεσκευάζομεν ὕδωρ τε ὡς ἔνι πλεῖστον ἐμβαλλόμενοι καὶ

