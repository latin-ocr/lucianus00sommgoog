ΑΔΕΞΑΝΔΡΟΣ Η ΨΕΥΔΟΜΑΝΤΙ Σ. 109

θεὸς αύτῷ κατεκέκλειστο, κηρῷ λευκῷ καὶ ψιμυθίῳ τὴν
ἁρμογὴν τοῦ στόματος ξυγκεκολλημένον· καὶ λαβὼν αὗτό
ἐς τὰς χεῖρας ἔχειν ἔφασκεν ἤδη τὸν Ἀσκληπιόν. οἱ δὲ
ἀτενὲς ἀπέβλεπον δ’ τι καὶ γίγνοιτο, πολὺ πρότερον θαυ-
μάσαντες τὸ ᾠὸν ἐν τῷ ῧδατι εὑρημένον. ἐπεὶ δὲ καὶ
κατάξας αὐτὸ ἐς κοίλην τὴν χεῖρα ὑπεδέξατο τὸ τοῦ ἑρ-
πετοῦ ἐκείνου ἔμβρυον καὶ οἱ παρόντες εἶδον κινούμε-
νον καὶ περὶ τοῖς δακτύλοις εἰλούμενον, ἀνέκραγον εὖ·
θυς καὶ ἠσπάζοντο τὸν θεὸν καὶ τὴν πόλιν ἐμακάριζον
καὶ χανδὸν ἕκαστος ἐνεπίμπλαντο τῶν εὐχῶν, θησαυ-
ροὺς καὶ πλούτους καὶ ὑγίειαν καὶ τὰ ἅλλα ἀγαθὰ αἰτῶν
παρ’ αὐτοῦ. ὃ δὲ δρομαῖος αὖθις ἐπὶ τὴν οἰκίαν ἵετο φέ-

metor ἅμα τὸν ἀρτιγέννητον Ἀσκληπιὸν δὶς τεχθέντα, ὅτε
ἄλλοι ἅπαξ τίκτοντ’ ἅνθρωποι, οὒκ ἐκ Κορωνίδος μὰ
Δί’ οὐδέ γε κορώνης, ἀλλ’ ἐκ χηνὸς γεγεννημένον. ὃ δὲ
λεὼς ἅπας ἠκολούθει, πάντες ἔνθεοι καὶ μεμηνότες ὑπὸ
τῶν ἐλπίδων.

15. Ἡμέρας μὲν ούν τινας οἴκοι ἔμεινεν ἐλπίζων ὅπερ 15
ἦν, ὑπὸ τῆς φήμης αὐτίκα μάλα παμπόλλους τῶν Πα-
φλαγόνων συνδραμεῖσθαι. ἐπεὶ δὲ ὑπερεπέπληστο ἀνθρώ-
πων ἡ πόλις, ἁπάντων τοὺς ἐγκεφάλους καὶ τὰς καρδίας
προεξῃρημένων οὐδὲν ἐοικότων σιτοφάγοις ἀνδράσιν, ἀλλὰ
μόνῃ τῇ μορφῇ μὴ ούχὶ πρόβατα εἶναι διαφερόντων, ἐν
οἰκίσκῳ τινὶ ἐπὶ κλίνης καθεζόμενος μάλα θεοπρεπῶς
ἐσταλμένος ἐλάμβανεν ἐς τὸν κόλπον τὸν Πελλαῖον ἐκεῖ-
νον Ἀσκληπιόν, μέγιστόν τε καὶ κάλλιστον, ῶς ἔφην,
ὄντα, καὶ ὅλον τῷ αὑτοῦ τραχηλῳ περιειλήσας καὶ τὴν
οὐρὰν ἔξω ἀφείς - πολὺς δὲ ην, ὡς καὶ ἐν τῷ προκολ-
πίῳ αὐτοῦ κεχύσθαι καὶ χαμαὶ τὸ μέρος ἐπισύρεσθαι
-· μόνην τὴν κεφαλὴν ὑπὸ μάλης ἔχων καὶ ἀποκρύπτων,

224 ἀνεχομένου πάντα ἐκείνου, προύφαινε τὴν ὀθονίνην κε-
φαλὴν κατὰ θάτερον τοῦ πώγωνος, ῶς δῆθεν ἐκείνου
τοῦ φαινομένου πάντως οὖσαν. 16. εἶτά μοι ἐπινόησον 16
οἰκίσκον οὗ πολὺ φαιδρὸν οὐδὲ ἐς κόρον·τοῦ φωτὸς δεχό-
μενον καὶ πλῆθος ἀνθρώπων συγκλύδων τεταραγμένων
καὶ προεκπεπληγμένων καὶ ταῖς ἐλπίσιν ἐπαιωρουμένων,

