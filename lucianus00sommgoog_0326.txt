310

ADNOTATlo cm'rch.

. ab omni parte perfectof‘ At ne hoc quidem Lu·

cianus potest voluisse , immo prorsus contraria est res.

Postulat sensus, ut dicatur: „alioquin orationes reddet
similes iuri non bene mixto, temperato, ab omni parte
perfecto.“ Legendum igitur ἐπεὶ τοῖς μὴ κατηρτυμέ-
νοις τῶν ζωμῶν ἀποφανεῖ τοὺς λόγους ,si minus, ora-
tiones similes reddet iuri non bene mixto, temperato,
perfecto.‘ Egregie enim censet Lucianus, orationi, licet
sit bene composita, nisi figuris modice ornata sit deesse
optimum quoddam condimentum et tamquam florem.

Favet huic coniecturae, primum quod emendatio
levissima est si quidem in codicibus formae litterarum
μηκ simillimae sunt, ita ut facile confundantur. Neque
vero obstat, quod μὴ pro οὐ usurpari videtur, quoniam
apud Lucianum illarum particularum vim atque usum
constat non tam certis legibus secerni ut apud veteres.
Quamquam etiam Xenophon et Plato habent, quibus quod
hoc loco posuimus defendatur. Veluti Xenoph. Anab. IV .
5. 11 τῶν στρατιωτῶν οἱ μὴ δυνάμενοι διατελέσαι
τὴν ὁδὸν ἐνυκτέρευσαν ἄσιτοι Plato Phaed. 79. τὰ δρατὰ
καὶ τὰ μὴ (ὁρατά) Madvig. Accedit> quod illud ἐπεὶ cum
futuro hoc quem dixi sensu fere adhibetur, ubi de re
mala, adversa, improbanda agitur, cuius rei pauca ex ipso
Luciano adfero exempla c.38 ἐπεὶ ὅμοιος ἔσται τοῖς
φαύλοις δικασταῖς =-- alioqui malis iudicibus similis
erit. Dial. mort. X 5 ὥστε ἀπόδυθι αὐτὰς. ἐπεὶ κατα-
δύσεις τὸ σκάφος. Timon. c.9 ἐπεὶ καὶ ὅμοια πονή-
σομεν τοῖς καταράτοις κόλαξιν. Hermotim. c.28.

Postremo accommodatissima est ad-sensum. Minime
enim hoc dicit L., qui figuris illis utatur, eius orationem
esse bene conditam vel optimum eum esse oratorem, nam
sunt etiam alia ad eloquentiam necessaria, sed hoc vult,
qui figuris illis non utatur, ei quamvis bonus sit orator
tamen deesse aliquid, utnon possit esse orator omnibus
numeris absolutus. Quid autem inter utrumque intersit,
facile intellegitur.

 

