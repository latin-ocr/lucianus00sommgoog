34 ΔΟΥΚΙΑΝΟΥ

γοντο δὲ κάκείνων ὖστερίζειν τῶν συμμάχων οὕς τε ἀπὸ
τοῦ Γαλαξίου μετεπέμπετο σφενδονήτας καὶ οἱ Νεφελο-
κένταυροι. ἀλλ’ ἐκεῖνοι μὲν τῆς μάχης ἤδη κεκριμένης
ἀφίκοντο, ῶς μήποτε ὤφελον· οἱ σφενδονῆται δὲ οὐδὲ
όλως παρεγένοντο, διόπερ φασὶν αὐτοῖς ἵστερον ὀργι-
σθέντα τὸν Φαέθοντα πυρπολῆσαι τὴν χώραν. τοιαύτῃ
17 μὲν καὶὸ Φαέθων ἐπῄει παρασκευῇ. 17. συμμίξαντες δὲ*
ἐπειδὴ τὰ σημεῖα ἤρθη καὶ ὠγκήσαντο ἑκατέρων οἱ ὄνοι
- τούτοις γὰρ ἀντὶ σαλπιστῶν χρῶνται - ἐμάχοντο. 84
καὶ τὸ μὲν εὐώνυμον τῶν (Ηλιωτῶν αὐτίκα ἔφυγον οὔδ’
ἐς χεῖρας δεξάμενοι τοὺς Ἱππογύπους , καὶ ἡμεῖς εἱπό-
μεθα κτείνοντες· τὸ δεξιὸν δὲ αὐτῶν ἐκράτει τοῦ ἐπὶ τῷ
ἡμετέρῳ εὐωνύμου, καὶ ἐπεξῆλθον οἱ Ἀεροκώνωπες διώ-
κοντες ἄχρι πρὸς τοὺς πεζούς. ἐνταῦθα δὲ κάκείνων
ἐπιβοηθούντων ἔφυγον ἐγκλίναντες , καὶ μάλιστα ἐπεὶ
ᾔσθοντο τούς ἐπὶ τῷ εὐωνύμῳ σφῶν νενικημένους. τῆς
δὲ τροπῆς λαμπρᾶς γεγενημένης πολλοὶ μὲν ζῶντες ἡλί-
σκοντο, πολλοὶ δὲ καὶ ἀνῃροῦντο, καὶ τὸ αἷμα ἔρρει πολὺ
μὲν ἐπὶ τῶν νεφῶν, ὥστε αὐτὰ βάπτεσθαι καὶ ἐρυθρὰ
φαίνεσθαι, οἶα παρ’ ἡμῖν δυομένου τοῦ ἡλίου φαίνεται,
πολὺ δὲ καὶ ἐς τὴν γῆν κατέσταζεν, ὥστε με εἰκάζειν,
μὴ ἀρα τοιούτου τινὸς καὶ πάλαι ἀνω γενομένου ’Όμηρος
ὑπέλαβεν αἵματι ὗσαι τὸν Δία ἐπὶ τῷ τοῦ Σαρπηδόνος
18 θανάτῳ. 18. ἀναστρέψαντες δὲ ἀπὸ τῆς διώξεως δύο τρό-
παια ἐστήσαμεν , τὸ μὲν ἐπὶ τῶν ἀραχνίων τῆς πεζομα-
χίας, τὸ δὲ τῆς ἀερομαχίας ἐπὶ τῶν νεφῶν. ἄρτι δὲ τού-
των γιγνομένων ἠγγέλλοντο ὑπὸ τῶν σκοπῶν οἱ Νεφε-
λοκένταυροι προσελαύνοντες, οὓς ἔδει, πρὸ τῆς μάχης
ἐλθεῖν τῶ Φαέθοντι. καὶ δὴ ἐφαίνοντο προσιόντες, θέα-
μα παραδοξότατον, ἐξ( ίππων πτερωτῶν καὶ ἀνθρώπων
συγκείμενοι· μέγεθος δὲ τῶν μὲν ἀνθρώπων όσον τοῦ
Ροδίων κολοσσοῦ ἐξ ἡμισείας ἐς τὸ άνω, τῶν δὲ( ι’ππων
ὅσον νειίς μεγάλης φορτίδος. τὸ μέντοι πλῆθος αὐτῶν
οὖκ ἀνέγραψα, μή τῳ καὶ άπιστον δόξῃ, τοσοῦτον ῆν.85
ἡγεῖτο δὲ αὐτῶν ὅ ἐκ τοῦ Ζωδιακοῦ τοξότης. ἐπεὶ δὲ
ᾔσθοντο τοὺς φίλους νενικημένους, ἐπὶ μὲν τὸν Φαέ-

