1102 ΔΕΙ ΙΣΤΟΡΙΑΝ ΣΥΓΓΡΑΦΕΙΝ. 19

37. Καὶ τοίνυν καὶ ἡμῖν τοιοῦτός τις ὅ μαθητὴς νῦν 87
παραδεδόσθω, συνεῖναί τε καὶ εἰπεῖν οὐκ ἀγεννής, ἀλλ’
- ὀξὺ δεδορκώς, οἶος καὶ πράγμασι χρήσασθαι ἄν, εἰ ἐπι-
τραπείη, ἀλλὰ καὶ γνώμην στρατιωτικήν μετὰ τῆς πολι-
τικῆς καὶ ἐμπειρίαν στρατηγικὴν ἔχων, καὶ νὴ Δία καὶ ἐν
στρατοπέδω γεγονώς ποτε καὶ γυμναζομένους” η ταττομέ-
νους στρατιώτας ἑωρακώς καὶ όπλα εἰδώς καὶ μηχανή-
ματα οἶα καὶ τί ἐπὶ κέρως καὶ τί ἐπὶ μετώπου, πῶς·
οἱ λόχοι, πῶς οἱ ἱππεῖς καὶ πόθεν καὶ τί ἐξελίττειν η
περιελίττειν, καὶ ὅλως, οὗ τῶν κατοικιδίων τις οὐδ’ οἶος
πιστεύειν μόνον τοῖς ἀπαγγέλλουσι. 38. μάλιστα δὲ καὶ38
πρὸ τῶν πάντων ἐλεύθερος ε’στω τὴν γνώμην καὶ μήτε
50 φοβείσθω μηδένα μήτε ἐλπιζέτω μηδέν, ἐπεὶ όμοιος ἔσται
τοῖς φαύλοις δικασταῖς πρὸς χάριν ἢ πρὸς ἀπέχθειαν
ἐπὶ μισθῷ δικάζουσιν. άλλὰ μὴ μελέτω αὐτῷ μήτε Φί-
λιππος εἰ ἐκκεκομμένος τὸν ὀφθαλμὸν ὑπὸ Ἀστέρος τοῦ
Ἀμφιπολίτου τοῦ τοξότου έν Ὀλύνθῳ τοιοῦτος οἷος ἦν
δειχθήσεται· μήτ’ Ἀλέξανδρος ὃς ἀνιάσεται ἐπὶ τῇ Κλεί-
του σφαγῇ ὠμῶς ἐν τῷ συμποσίω γενομένη, εἰ σαφιῦς
ἀναγράφοιτο· οὐδὲ Κλέων αυτὸν φοβήσει μέγα ἐν τῇ ἐκ·
κλησίᾳ δυνάμενος και κατέχων τὸ βῆμα, ιῦςς μὴ εἰπεῖν
ὅτι όλεθρος καὶ μανικὸς ανθρωπος οὗτος ην· ουδὲ ἡ
σύμπασα πόλις τῶν Αθηναίων, ἢν τὰ ἐν Σικελίᾳ κακὰ
51ἶστορῇ καὶ τὴν Δημοσθένους λῆψιν καὶ τὴν Νικίου τε·-
λευτὴν καὶ ώς ἐδίψων καὶ οἷον τὸ ἵδωρ ἔπινον καὶ ὦς
ἐφονεύοντο πίνοντες οἱ πολλοί. ἡγήσεται γὰρ - ὅπερ
δικαιότατον - ὑπ’ οὐδενὸς τῶν νοῦν ἐχόντων αὐτὸς ἕξειν
τὴν αἰτίαν, ἢν τὰ δυστυχῶς ἢ ἀνοήτως γεγενημένα (ὃς
ἐπράχθη διηγῆται· οὗ γὰρ ποιητὴς αὐτῶν, άλλὰ μηνυ-
τής [ἧν]. ὥστε κᾶν καταναυμαχῶνταί ποτε, οὐκ ἐκεῖνος o‘
καταδύων ἐστί, κᾶν φεύγωσιν, οὐκ ἐκεῖνος ὁ διώκων
ἐκτὸς εἰ μή, εὔξασθαι δέον, παρέλιπεν· ἐπεί τοί γε εἰ
σιωπήσας αὐτὰ η πρὸς τούναντίον εἰπών ἐπανορθώσα-
σθαι ἐδύνατο, ῥᾷστον ην ἑνὶ καλάμῳ λεπτῷ [τὸν Θουκυ-
52 δίδην] ἀνατρέψαι μὲν τὸ ἐν ταῖς Ἐπιπολαῖς παρατείχισμα,

καταδῦσαι δὲ τὴν Ἑρμοκράτους τριήρη καὶ τὸν κατάρα-
2*

