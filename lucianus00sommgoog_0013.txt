VII

quicquam resignem, sed in Luciano plus quam in alio ullo
scriptore divinationi tribuam. Nam quemadmodum in iis
scriptoribus , quorum libri continuo fontium ordine casti
et integri ad nos pervenerunt, summa, ne plana ac sana
turbemus, religio est adhibenda, sic minime spernenda
est divinationis lux et praesidium in iis, quorum scripta
sive temporum iniuria sive hominum vel amore vel odio
depravata et corrupta sunt ut Luciani.

Non quo coniecturarum ope bonorum codicum damna
omnino resarcire possimus ‚ sed eam potissimum habent
utilitatem, ut vulnera digito intento aperientes etiam alios
commoneant, qui iunctis viribus iis mederi studeant. Et
profecto vix quisquam negabit, Madvigii, Cobeti, Fritzschii
ingenia prope plus Luciano profuisse, quam librorum, quos
habemus, auctoritate hucusque effectum est.

De codicibus in calce demum editionis accuratius ex-
ponere statueram *), sed data occasione iam nunc de duo-
bus codicibus Vat. 87 21**) et Marc. 436 Ψ***) separatim
disputavi. Quod non fecissem, nisi, quae firmiter substructa
videbantur esse fundamenta , ne parum caute temptata
corruerent, defendere ac tueri coactus fuissem.

 

*) Vol. 1 Ρ. I p. VII.

*η Philologus. Zeitschrift fur das classische Alterth. Heraus·
gegeben von Otto Crusius. N. F. Bd. V. Heft Ι. 1892. „Ueber den
Werth der Vaticanischen Lucianbandschrift 87. 21. S. 72-83“.

***) Philologus. N. F. Bd. VI. Heft 1. 1893. „Ueber den
Luciam-Codex der Marcusbibliothek zu Venedig 436. Ψ“.

