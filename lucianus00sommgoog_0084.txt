68 ΔΟΥΚΙΑΝ ΟΥ

καὶ ὕβρεις, πάντα ταῦτα τολμήματα ἧν νεανικά. ὃ γέρων
δὲ ἐκεῖνος ἠκολούθει καὶ συνηδίκει καὶ ἐπῄνει μόνον τὰ
τοῦ παιδὸς ἀδικήματα, καὶ τὸ πρᾶγμα ἡμῖν ἀφόρητον
καθειστήκει· ὅταν γὰρ αἱ τῆς γνώμης ἐπιθυμίαι τὴν ἐκ
τῆς ἀρχῆς ἐξουσίαν προσλάβωσιν, οὐδένα ὅρον ποιοῦν-

6 ται τῶν ἀδικημάτων. 6. μάλιστα δὲ ἐκεῖνο ἐλύπει, τὸ εἰ-

δέναι μακράν, μᾶλλον δὲ ἀΐδιον τὴν δουλείαν ἐσομένην
καὶ ἐκ διαδοχῆς παραδοθησομένην τὴν πόλιν ἄλλοτε ἅλ-
λῳ δεσπότῃ καὶ πονηρῶν κληρονόμημα γενησόμενον τὸν
δῆμον· ὡς τοῖς γε ἄλλοις οὗ μικρά τις ἐλπὶς αὕτη, τὸ λο-
γίζεσθαι καὶ πρὸς αὖτοὺς λέγειν, ,,ἀλλ’ ἤδη παύσεται,
ἀλλ’ ἤδη τεθνήξεται καὶ μετ’ ὀλίγον ἐλεύθεροι γενησό-
μεθα.“ ἐπ’ ἐκείνων δὲ οὐδὲν τοιοῦτον ἠλπίζετο, ἀλλ’
ἑωρῶμεν ἤδη ἕτοιμον τὸν τῆς ἀρχῆς διάδοχον. τοιγαροῦν
οὐδ’ ἐπιχειρεῖν τις ἐτόλμα τῶν γεννικῶν καὶ τὰ αὐτὰ
ἐμοὶ προαιρουμένων, ἀλλ’ ἀπέγνωστο παντάπασιν ἦ ἐλευ- 145
θερία καὶ ἄμαχος ἡ τυραννὶς ἐδόκει πρὸς τοσούτους ἐσο-

‘7 μένης τῆς ἐπιχειρήσεως. 7. ἀλλ’ οὐκ ἐμὲ ταῦτα ἐφόβησεν

οὐδὲ τὸ δυσχερὲς τῆς πράξεως λογισάμενος ἀπώκνησα
οὐδὲ πρὸς τὸν κίνδυνον ἀπεδειλίασα, μόνος δέ, μόνος
πρὸς οὕτως ἰσχυρὰν καὶ πολλὴν τυραννίδα, μᾶλλον δὲ
οὗ μόνος, ἀλλὰ μετὰ τοῦ ξίφους ἀνῄειν τοῦ συμμεμαχη-
μένου καὶ τὸ μέρος συντετυραννοκτονηκότος, πρὸ ὀφθαλ-
μῶν μὲν τήν τελευτὴν ἔχων, ἀλλαξόμενος δὲ ὅμως τὴν
κοινὴν ἐλευθερίαν τῆς σφαγῆς τῆς ἐμῆς. ἐντυχών δὲ τᾷ*
πρώτῃ φρουρᾷ καὶ τρεψάμενος οὗ ῥᾳδίως τοὺς δορυφό-
ρους καὶ τὸν ἐντυγχάνοντα κτείνων καὶ τὸ ἀνθιστάμενον
πᾶν διαφθείρων ἐπὶ τὸ κεφάλαιον αὐτὸ τῶν ἔργων ἱέμην,
ἐπὶ τὴν μόνην τῆς τυραννίδος ἰσχύν, ἐπὶ τὴν ὗπόθεσιν
τῶν ἡμετέρων συμφορῶν· καὶ ἐπιστὰς τῷ τῆς ἀκροπό-
λεως φρουρίῳ καὶ ἰδὼν γεννικῶς ἀμυνόμενον καὶ ἀνθι-

8 στάμενον πολλοῖς τραύμασιν όμως ἀπέκτεινα. 8. καὶ ἡ

μὲν τυραννὶς ἤδη καθῄρητο καὶ πέρας εἶχέ μοι τὸ τόλ-
μημα, καὶ τὸ ἀπ’ ἐκείνου πάντες ἦμεν ἐλεύθεροι, ἐλεί-
πετο δὲ ὅ γέρων ἔτι μόνος, ἄνοπλος, ἀποβεβληκὼς τοὺς
φύλακας, ἀπολωλεκώς τὸν μέγαν ἐκεῖνον ἑαυτοῦ δορυ-

 

